I racconti del bivacco


- Chissa' quante caffettiere in questo momento stanno bollendo dimenticate sul fornello, fino a quando la guarnizione si carbonizza
- Ah io ODIO quando succede.... ho sempre guarnizioni di riserva
- Chissa' quante donne in questo momento stanno mandando un SMS al loro uomo dicendogli "Non ti amo piu'"
- Mangiato pesante stasera ?
- Non lo sapremo mai. Tutto si perde nel nulla. Neanche dio lo sa, perche' dio non esiste.
- Pierluigi, mi fa male sentirti parlare cosi'.... devi essere malato...  dov'e' il vecchio cazzone gigione Pierluigi i cui rutti e scorregge echeggiano fra monti e valli spaventando i gracchi e provocando valanghe con il loro spostamento d'aria? E picchi nelle centraline di misurazione del metano nell'aria, sui cui 
ricercatori universitari hanno scritto pubblicazioni ipotizzando eruzioni di vulcani sottomarini?
- Oggi pensavo, mentre mi allungavo in cerca di un appiglio " ma perche' io sono qui, perche' faccio questo ? Perche' non sono in un bar in citta' 
a guardare la partita, o in un convegno di Rifondazione Comunista a piangere sui destini del mondo ?"
- Ma perche' ti annoieresti. Qui e' bello. C'e' il sole, il vento, il profilo eternamente cangevole e romantico di quelle montagne, ci sono io (e proruppe in una risata)
- Torniamo indietro. 
- Stai scherzando
- Non ho piu voglia di andare avanti. Non mi importa piu niente. Cosa andamo a fare lassu' in cima, che cosa c'e' lassu' che ci puo' far felici.
Alberto stava per dirgli "adesso dormi, che domani ci aspettano dei tiri duri" ma preferi' starsi zitto.
- Pierluigi?
- Eh
- Nello zaino ho un numero di Tex, ti va di leggerlo? Mefisto.
- Magari domani - concesse Pierluigi riconoscente all'amico - Adesso dormi, che domani ci aspettano dei tiri duri.


Alberto si mise a cuccia nel sacco a pelo ed era preoccupato. Penso' a quando lui aveva avuto una crisi da vuoto esistenziale,
dopo che si era reso conto che Annelene amava un altro, e gli parve che nulla piu' avrebbe potuto rendere la sua vita sopportabile,
arrivo' pure a tagliarsi le vene ma per fortuna faceva un male porco e poi o sai bene dove tagliare o rischi solo di lesionarti un tendine, 
per cui gia un mese dopo tutto cio' che restava era solo  una grande amarezza di sottofondo e una cicatrice appena visibile sul polso sinistro.
La perdita della voglia di vivere e' di gran lunga peggiore alla perdita di una gamba. Uno puo' andare in bici o in montagna con una gamba sola,
ma non se ha perso la voglia di farlo. E lo scopo della vita e', evidentemente, incontestabilmente, andare in bici e in montagna.
Dormi' male e sogno' che gli avevano rubato una ruota della bicicletta lasciata parcheggiata all'alpeggio, ben nascosta dietro ad un cumulo di fascine.

Al mattino, dopo aver fatto cacca e messo il caffe' sul fuoco - ci sono delle priorita' da rispettare - frapponendo fra le due 
operazioni uno strofinamento delle mani sulla neve almeno per salvare le apparenze, Alberto chiese solenne:
- Ti sei innamorato di una donna



____________________________________


- Pensa che bello se potessimo tornare indietro al 1700 che NESSUNA montagna e' stata scalata! Pensa se anche solo essere la prima donna ad essere arrivata in
cima all'Emilius basterebbe a darci fama immortale...
- Ma tu sei un uomo. Se fossi arrivato tu in cima all'Emilius, con sto batacchio che ti pende fra le gambe, non gliene sarebbe importato a nessuno!
- Vedo che gli anni di studio che hai passato a Cambridge hanno fatto di te un vero Lord Inglese. Beh comunque dai, anche nel 1700, che ci vuole ad scalare il Bianco
o il Cervino... anche con corde di canapa e scarponi da muratore, in qualche modo ci si arriva, dai
- Bah non credo sia cosi semplice dai, senno' non avrebbero tribolato tanto i vari De Saussure e coso, come si chiama, Whymper
- Pensa se tutte queste cime che si dipanano davanti ai nostri occhi fossero tutte vergini, e noi potessimo andare a conquistarle una dopo l'altra...
e chiamarle Cima Pierluigi I, Cima Pierluigi II... Cima Pierluigi MDMXVII ... oppure Cima Rosa, Cima Ernesto, cima Emiliano, cima Chico.... una cima per ogni martire e rivoluzionario...
- Mi ricordi quel mio amico che sognava di essere rimasto l'unico uomo al mondo e di potersi trombare tutte le ragazze che voleva
Pierluigi la prese molto male interiornemte. Non gli andava che si insinuasse che l'attivita' alpinistica fosse null'altro che sublimazione della libido.
Era l'unico punto su cui si dissociava dal suo mito Freud, e in cui concordava su quel banfone di Jung, che la pulsione sessuale fosse poi cosi' centrale nell'individuo.



